Day 181:

Reading Psalms, chapters ['149', '150']:

  Chapter 149.

    1: Alleluja. Cantate Domino canticum novum; laus ejus in ecclesia sanctorum. 
    2: Laetetur Israel in eo qui fecit eum, et filii Sion exsultent in rege suo. 
    3: Laudent nomen ejus in choro, in tympano et psalterio psallant ei. 
    4: Quia beneplacitum est Domino in populo suo, et exaltabit mansuetos in salutem. 
    5: Exsultabunt sancti in gloria, laetabuntur in cubilibus suis.
    6: Exaltationes Dei in gutture eorum : et gladii ancipites in manibus eorum : 
    7: ad faciendam vindictam in nationibus, increpationes in populis; 
    8: ad alligandos reges eorum in compedibus, et nobiles eorum in manicis ferreis; 
    9: ut faciant in eis judicium conscriptum : gloria haec est omnibus sanctis ejus. Alleluja.

  Chapter 150.

    1: Alleluja. Laudate Dominum in sanctis ejus; laudate eum in firmamento virtutis ejus. 
    2: Laudate eum in virtutibus ejus; laudate eum secundum multitudinem magnitudinis ejus. 
    3: Laudate eum in sono tubae; laudate eum in psalterio et cithara. 
    4: Laudate eum in tympano et choro; laudate eum in chordis et organo. 
    5: Laudate eum in cymbalis benesonantibus; laudate eum in cymbalis jubilationis. Omnis spiritus laudet Dominum! Alleluja.

End of day 181.